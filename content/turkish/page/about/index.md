---
title: "Hakkımda"
date: 2026-02-20
layout: "about"
slug: "about"
menu:
    main:
        weight: 2
        params: 
            icon: user
---


İsmim Burak Sina Akbudak, Sina ise günlük hayatta genelde insanların bana seslendiği adım. Şimdiye kadar bilgisayar bilimlerinin birçok alanında çalışma/okuma yapma fırsatım oldu: formal mathematical reasoning with LLMs, music generation/music information retrieval, computer graphics vb. ve bundan sonra da ilgi alanlarımı genişleteceğimden şüphem yok. Türkçe ana dilim, İngilizce'yi ise profesyonel seviyede konuşabiliyorum. Şu anda Boğaziçi Üniversitesi Bilgisayar Mühendisliği Bölümünde öğrenciyim.

Lisans dönemindeki ana amacım elimden geldiğince çok alanda çalışmalarda bulunmuş olmak. Bu sayede mezun olduğum zaman birçok farklı seçeneceğimin olacağına inanıyorum. Şimdiye kadar uğraşmaktan gerçekten çok keyif aldığım projeler/alanlar olmuş olsa da, halen daha beni en mutlu eden ve yeteneklerimle en çok uyuşan alanın arayışındayım.

2026 yılı boyunca ana hedefim computer graphics alanında, daha da spesifik olarak differential rendering alanında çalışmak ve bilgi dağarcığımı genişletmek. Umuyorum ki bu alanda çalışan bir labda yakın bir zamanda faaliyet gösterebilirim.

**Ufak bio**: 2025 yılı boyunca Zeynel Uluşan ile "formal mathematical reasoning" alanında sembolik matematik dili Lean4 ve ağaç arama algoritmaları kullanarak LLM'lerin matematiksel düşünme yeteneklerini arttıran yöntemler sunduk. Bunun yanı sıra, lise yıllarım boyunca peşinden koştuğum 2204A proje araştırmaları yarışması sonrası "Doğal Dil İşleme Teknikleriyle Klasik Gitar Müziği Sentezi" başlıklı projemi, Asst. Prof. Gözde Gül Şahin ile çalışarak EUCYS ve ISEF'te Türkiye'yi temsil etme şansım oldu. Bu projede yeni bir 2D tokenizasyon yaklaşımı, yeni bir transformer mimarisi ve klasik gitar özelinde geliştirilmiş bir doğrulama tekniği ortaya sunmuştum.

Akademik hayatım dışında, kendimi bildiğinden beri klasik gitar çalan ve kendi kompozisyonlarını yazmaktan hoşlanan biriyim. Parçalara göz atmak isterseniz [YouTube](https://www.youtube.com/@buraksinaakbudak)'a yönlendireyim.

Bu sitede ise projelerim, araştırmalarım, farklı konular hakkında düşüncelerim ve spesifik konularda rehberler üzerine yazıyorum. Ayrıca kişisel gezi notlarımı paylaşıyorum, her ne kadar artık eskisi kadar oraya buraya gidiyor olmasam da.

Gününüz güzel geçsin!
